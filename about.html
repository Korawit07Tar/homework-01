<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Touristtraction-Lopburi</title>
    <link rel="stylesheet" href="css/styles.css">
    <link href="https://fonts.googleapis.com/css2?family=Fredericka+the+Great&family=Rubik+Doodle+Shadow&display=swap" rel="stylesheet">
    <link href="https://fonts.googleapis.com/css2?family=Belanosima:wght@400;600;700&family=Charm:wght@400;700&family=Fredericka+the+Great&family=Inder&family=Rubik+Doodle+Shadow&display=swap" rel="stylesheet">
    <link href="https://fonts.googleapis.com/css2?family=Belanosima:wght@400;600;700&family=Charm:wght@400;700&family=Fredericka+the+Great&family=Inder&family=Mitr:wght@200;300;400;500;600;700&family=Rubik+Doodle+Shadow&display=swap" rel="stylesheet">
</head>
<body>
    <header>
        <label for="menu-toggle" class="menu-icon">
            <span class="spa"></span>
            <span class="spa"></span>
            <span class="spa"></span>
        </label>
        <nav>
        <ul>
            <li><a href="index.html">Home</a></li>
            <li><a href="about.html">Tourist attraction</a></li>
            <li><a href="contact.html">Contact</a></li>
        </ul>
        </nav>
    </header>
    <main>
        <section>
            <h1>5 สถานที่ท่องเที่ยว</h1>
            <img src="image/Phra Prang Sam Yot.jpg">
            <article>
                <h2>1. พระปรางค์สามยอด (Phra Prang Sam Yot)</h2>
                <p>ตั้งอยู่ในตัวเมืองลพบุรี ไม่ไกลจากศาลพระกาฬมากนัก สถานที่ท่องเที่ยวทางประวัติศาสตร์ของจังหวัดที่ยืนยันให้เห็นว่า ลพบุรี คือ ละโว้ในอดีตอย่างแน่นอน เมืองที่มีอายุเก่าแก่มานานนับกว่าพัน ๆ ปี มีลักษณะเป็นปราสาท 3 องค์ สร้างด้วยศิลาแลงฉาบปูน สถาปัตยกรรมแบบเขมรโบราณ เชื่อมต่อกันด้วยมุขกระสัน มีการประดับประดาส่วนต่าง ๆ ด้วยปูนปั้น คาดว่าสร้างขึ้นในสมัยพระเจ้าชัยวรมันที่ 7 เพื่อเป็นพุทธสถานในลัทธิวัชรยานประจำเมืองละโว้ ปราสาททางทิศเหนือประดิษฐานรูปพระนางปรัชญาปารมิตา, ปราสาทประธานประดิษฐานพระพุทธรูปนาคปรก อีกทั้งปราสาททิศเหนือและทิศใต้ยังเป็นที่ประดิษฐานรูปพระโลเกศวรหรือพระโพธิสัตว์อวโลกิเตศวรอีกด้วยนะ ปัจจุบันตัวปราสาทค่อนข้างชำรุดทรุดโทรมตามกาลเวลา แต่ยังคงเห็นรูปร่างลักษณะที่ดูแล้วรู้ว่าคืออะไร สามารถเดินเที่ยวชมด้านนอกได้ทุกวัน แถมยังเป็นบริเวณที่มีฝูงลิงจำนวนมากคอยต้อนรับนักท่องเที่ยวอีกด้วย แต่โปรดระวังทรัพย์สินของท่านเสียหาย ใครหิ้วอะไรไปก็ใช้ความระมัดระวังน้องลิงกันด้วยนะ เพราะน้องค่อนข้างซนและดื้ออยู่พอสมควรเลย</p>
            </article>
            <img src="image/Sunflower buoy.jpg">
            <article>
                <h2>2. ทุ่งทานตะวันเขาจีนแล (Sunflower fields in Khao Chin Lae)</h2>
                <p>เอาล่ะ ช่วงสิ้นปีเก่าต้นปีใหม่แบบนี้ เป็นช่วงที่เหมาะมาก ๆ กับการเที่ยวชมความสวยงามของทุ่งดอกทานตะวัน เพราะเป็นช่วงที่น้องบานสะพรั่งสวยงามที่สุดของปีแล้ว และเมื่อพูดถึงจังหวัดลพบุรีนั้น ก็ต้องบอกเลยว่า ทุ่งทานตะวันเขาจีนแล คือทุ่งที่ยอดฮิตที่สุดในหมู่นักท่องเที่ยว เพราะนอกจากจะสวยงามตระการตาไปด้วยสีเหลืองอร่ามแล้ว ยังงดงามไปด้วยภูเขาใหญ่อลังการเป็นฉากหลังชนิดที่หาจากทุ่งไหนไม่ได้ แถมยังกว้างใหญ่สุดลูกหูลูกตาจนต้องมีบริการนั่งรถรางชมวิวทั่วทุ่งเลยนะ อีกทั้งยังมีกิจกรรมอื่น ๆ ให้ทำมากมาย อาทิ ขี่ม้า, กระโดดหอ, ให้อาหารแพะ แกะ และหมู รวมถึงร้านขายสินค้าเรียงรายมากมายอยู่บริเวณด้านหน้าทางเข้าทุ่งนะ อีกหนึ่งสถานที่โด่งดังเรื่องทุ่งทานตะวัน จนเจ้าหน้าที่ประชาสัมพันธ์เขาเคลมเลยว่า ที่นี่ คือ ทุ่งทานตะวันแห่งแรกของไทย แล้วแบบนี้ถ้ามาเที่ยวที่ลพบุรี จะพลาดแวะเที่ยวที่นี่ไปได้ยังไงล่ะ</p>
            </article>
            <img src="image/Khao Wong Phra Chan.jpg">
            <article>
                <h2>3. เขาวงพระจันทร์ (Khao Wong Phra Chan)</h2>
                <p>พิชิตยอดเขาที่สูงที่สุดในลพบุรี ด้วยระยะทางเดินเท้าขึ้นบันได 3,790 ขั้น กับเทศกาลนมัสการรอยพระพุทธบาทประจำปี ที่ 1 ปี มี 1 ครั้ง เท่านั้น สามารถมาเดินขึ้นเขาพิสูจน์ความศรัทธาได้ตลอด 24 ชั่วโมง แต่ช่วงเวลาที่เราแนะนำที่สุด คือ ช่วงกลางคืน-เช้า อากาศจะค่อนข้างเย็น ไม่มีแสงแดดร้อน ๆ มาทำลายบรรยากาศเราแน่นอน เพราะเราต้องใช้เวลาเดินอย่างน้อยร่วม 2 – 3 ชั่วโมงกันเลยทีเดียว เนื่องด้วยบริเวณเขาทั้ง 4 ด้านเป็นรูปโค้ง มองไปทางไหนก็เห็นเป็นวงโอบล้อมไปหมด จึงได้ขนานนามว่า “เขาวงพระจันทร์” อีกทั้งยังเป็นอีกหนึ่งสถานที่สำคัญที่ใช้ในการพิสูจน์ความรักของคู่รักอีกด้วยนะ ถึงจะไม่ได้เป็นภูเขาที่สูงมากเท่าไหร่แต่การเดินต่อเนื่องขึ้นบันไดไป 3 พันกว่าขั้น ก็ไม่ใช่เรื่องง่ายเลยล่ะ ว่ากันว่า พิสูจน์แล้วจะรู้ว่าคนข้าง ๆ จะรักคุณมากขึ้น หรือ รักแท้จะแพ้ระยะทางกันแน่ เชิญชวนให้มาพิสูจน์กันได้ด้วยตัวของคุณเอง ระหว่างวันที่ 10 – 25 กุมภาพันธ์ 2567 จัดหนักจัดเต็มไปด้วยกิจกรรมมากมายทางศาสนาและความเป็นไทย ตลอด 24 ชั่วโมง 15 วัน 15 คืน กันไปเลยจ้า</p>
            </article>   
            <img src="image/Floating train.jpg">
            <article>
                <h2>4. รถไฟลอยน้ำ (Floating train)</h2>
                <p>เขื่อนกักเก็บน้ำที่ ใหญ่ ยาว และลึกที่สุดในประเทศไทย ตามแนวพระราชดำริของรัชกาลที่ 9 เพื่อป้องกันการแก้ปัญหาน้ำท่วมในลุ่มแม่น้ำป่าสักและลุ่มแม่น้ำเจ้าพระยา เริ่มก่อสร้างตั้งแต่ ปีพ.ศ.2537 บนอาณาเขตระหว่างจังหวัดลพบุรีและสระบุรี นับแต่นั้นมาสถานที่ท่องเที่ยวแห่งนี้ ก็กลายเป็นสถานที่พักผ่อนหย่อนใจ นั่งชิลล์ดื่มด่ำบรรยากาศธรรมชาติ และนั่งปิกนิครับลมเย็น ๆ ยอดฮิต ของนักท่องเที่ยวทั้งชาวลพบุรีและชาวจังหวัดใกล้เคียง รวมถึงชาวกรุงเทพอย่างเรา ๆ ด้วย เพราะสามารถเดินทางมาได้แบบง่าย ๆ จะมาแบบเช้า-เย็นกลับก็ทำได้สบาย นอกจากนี้ยังเป็นสถานที่หยุดรถไฟสถานีเขื่อนป่าสักชลสิทธิ์ ของเส้นทางเดินรถไฟสายกรุงเทพฯ-เขื่อนป่าสักชลสิทธิ์ ที่เปิดให้บริการเฉพาะช่วงเทศกาลการท่องเที่ยวชมความงามของรถไฟกลางน้ำ ความสวยงามที่หาได้แค่เพียง 3 เดือน / ปี เท่านั้น (ระหว่างเดือนพฤศจิกายน-เดือนมกราคม) หากไม่ใช่ช่วงเทศกาล ก็สามารถทำกิจกรรม นั่งรถรางเที่ยวชมวิวบริเวณสันเขื่อนฯ บนระยะทางไป – กลับกว่า 10 กิโลเมตร แทนการนั่งชมความงามจากรถไฟไปก่อนได้</p>
            </article>
            <img src="image/Wangkanlueang Waterfall.jpg">
            <article>  
                <h2>5. น้ำตกวังก้านเหลือง (Wangkanlueang Waterfall)</h2>
                <p>น้ำที่ผุดขึ้นมาจากลำห้วยเล็ก ๆ หลายจุดในเขตสวนรุกชาติวังก้านเหลือง ส่งผลให้มีน้ำไหลคดเคี้ยวเป็นระยะทางกว่า 1 กิโลเมตร อีกทั้งบริเวณน้ำตกยังสงบ ร่มรื่นไปด้วยต้นไม้น้อยใหญ่นานาชนิดมากมาย มาพร้อมกับสะพานไม้แขวนที่ใหญ่ที่สุดในลพบุรี ด้วยความยาวถึง 66 เมตร พาดผ่านระหว่าง 2 อำเภอ คือ ชัยบาดาลและท่าหลวง ตัวน้ำตกมีขนาดไม่ใหญ่มาก แต่ก็มีน้ำไหลตลอดทั้งปีและมีต้นน้ำเป็นตาน้ำขนาดใหญ่ผุดขึ้นมาจากใต้ดิน ไหลเลาะมาตามที่ลาดชันตกกระทบหินเป็นชั้น ๆ กว่า 10 ชั้น แล้วไหลไปบรรจบที่แม่น้ำป่าสัก หรือ ที่เรียกกันว่า “วังหว้าง” นั่นเอง ด้าในมีบริเวณที่เป็นแอ่ง สามารถลงเล่นน้ำเพื่อคลายร้อนได้ นอกจากนี้ในบริเวณใกล้เคียงยังมีทั้งจุดกางเต็นท์ บ้านพัก และร้านอาหาร คอยให้บริการอยู่ใกล้ ๆ</p>
            </article>  
            </section>
    </main>
</body>
</html>